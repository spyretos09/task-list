# Άσκηση

Στη σημερινή άσκηση θα συνεχίσουμε με την εφαρμογή της  λίστας εργασιών.

Ο σκοπός της άσκησης είναι να εξοικειωθούμε με το χειρισμό των συνεδριών και τον χειρισμό των σφαλμάτων στην Express.js.

Το επισυναπτόμενο αρχείο `task-list.zip` χρησιμοποιεί την [sqlite-async](https://www.npmjs.com/package/sqlite-async).

## Ζητούμενα

Αφού μελετήσετε τον κώδικα, ολοκληρώστε την υλοποίηση της εφαρμογής χρησιμοποιώντας το μοντέλο `sqlite-async`.

Η εφαρμογή θα πρέπει συμπληρωθεί ώστε να επιτρέπει:

- τη σύνδεση ενός εγγεγραμμένου χρήστη και τον χειρισμό των εργασιών του (προβολή, εισαγωγή, διαγραφή, σημείωση ολοκληρωμένου).
- την εγγραφή νέου χρήστη.

Για τη σύνδεση θα χρειαστεί να υλοποιήσετε μηχανισμό που βασίζεται στις συνεδρίες, ξεκινήστε από το αρχείο `app-setup/app-setup-session.mjs`.

Θα χρειαστεί να κατασκευάσετε και τα routes στο αρχείο `routes/task-list-routes.mjs`.Χρειάζεται το `/login`, `/logout`, `/register`.

Επιπλέον

- Στην περίπτωση σφάλματος της εφαρμογής, π.χ. κατά την πρόσβαση τη βάση δεδομένων, θα εμφανίζεται η σελίδα σφάλματος (υπάρχει στο views/error.hbs) και θα περιγράφεται το σφάλμα.
- Ο [μηχανισμός χειρισμού σφαλμάτων](https://expressjs.com/en/guide/error-handling.html) περιγράφεται διεξοδικά στην τεκμηρίωση της Express.js.
Δοκιμάστε να προσθέσετε ένα σφάλμα (π.χ. ένα συντακτικό σφάλμα στο query της `getAllTasks()` στο μοντέλο.

> Προσοχή, πριν την τελική υποβολή, σβήστε τον φάκελο `node_modules/`

Όπως συνήθως ξεκινήστε με

```bash
npm install
```

## Debugging

Αν πατήσετε F5, ξεκινά ο debugger του VS Code. Αν θέλετε να δείτε πως έχει ρυθμιστεί, δείτε στο αρχείο `.vscode/launch.json`.

```json
{
    "console": "integratedTerminal",
    "internalConsoleOptions": "neverOpen",
    "name": "Debug με nodemon",
    "program": "${workspaceFolder}/start.mjs",
    "request": "launch",
    "restart": true,
    "runtimeExecutable": "${workspaceFolder}/node_modules/.bin/nodemon",
    "skipFiles": [
        "<node_internals>/**"
    ],
    "type": "node"
}
```












